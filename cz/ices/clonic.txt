#h Klonické záchvaty
Generalizované konvulzivní záchvaty občas postrádají tonickou složku a jsou charakterizovány opakovanými klonickými křečemi. V průběhu záchvatu často narůstá amplituda záškubů současně s jejich klesající frekvencí. Postiktální fáze je obvykle krátká. Některé generalizované konvulzivní záchvaty začínají klonickou fází a přecházejí do fáze tonické a poté opět do fáze klonické, což vede ke „klonicko-tonicko-klonickému“ záchvatu.

EEG: Interiktálně výboje SW nebo PSW, iktálně vícečetné hroty o frekvenci 10 Hz i vyšší následované pomalými vlnami.
