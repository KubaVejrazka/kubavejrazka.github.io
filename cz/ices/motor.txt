( I.A.1.a - e )
#h Parciální simplexní záchvaty s motorickými projevy 
Jakákoliv část těla může být zasažena fokální záchvatovou aktivitou v závislosti na místě původu záchvatu v primární motorické oblasti. Fokální motorické záchvaty mohou zůstat přísně fokální nebo se mohou šířit do sousedních kortikálních oblastí a vést tak k následnému zapojení jiných částí těla. Záchvat je poté popisován jako jacksonský. Vědomí je obvykle zachováno, ale epileptická aktivita se může rozšířit do těch struktur, jejichž účast povede ke ztrátě vědomí a/nebo generalizovaným konvulzím. Jiné fokální motorické záchvaty mohou být verzivní s tonickým stáčením očí, hlavy nebo celého těla na jednu stranu. Je-li postižena řeč, projeví se to buď její zástavou, nebo vokalizací. Někdy lze pozorovat částečnou dysfázii ve formě epileptické palilalie s nedobrovolným opakováním slabik nebo frází.

Po skončení fokálního motorického záchvatu může vzniknout lokalizovaná paréza. Ta se klasicky označuje jako Toddova paréza a může trvat v rozmezí několika minut až hodin.
Je-li aktivita fokálního motorického záchvatu nepřetržitá, označuje se záchvat jako epilepsia parcialis continua.

#u Epilepsia parcialis continua
Pod tímto jménem byly popisovány případy jednoduchých parciálních záchvatů s fokálními motorickými příznaky bez šíření, obvykle tvořené klonickými záškuby, které přetrvávají s jen malými nebo žádnými přestávkami po celé hodiny nebo dny. Vědomí je obvykle zachováno.
#vids video3.mp4 video35.mp4 video5.mp4 video42.mp4
