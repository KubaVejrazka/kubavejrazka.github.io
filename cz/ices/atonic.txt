#h Atonické záchvaty
Dostavuje se náhlý pokles svalového tonu, který může být fragmentární a může vést pouze k poklesu hlavy s uvolněním čelisti, poklesem končetiny nebo až k celkové ztrátě svalového tonu s pádem. Když jsou tyto záchvaty mimořádně krátkého trvání, nazývají se astatické. Pokud při nich dojde ke ztrátě vědomí, je tato jen mimořádně krátká. V případě delších atonických záchvatů může zhroucení postupovat rytmickým způsobem s následující relaxací.

Astatické záchvaty lze pozorovat i za jiných podmínek, než je epilepsie, například při ischémii mozkového kmene a při narkoleptické kataplexii.

EEG: Iktálně výboje PSW nebo oploštění aktivity, případně nízkovoltážní rychlá aktivita, interiktálně PSW.
#vids video43.mp4 video18.mp4 video45.mp4
