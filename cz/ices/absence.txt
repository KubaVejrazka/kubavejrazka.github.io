#h Absence
Neopominutelným rysem nástupu absence je její náhlý vznik, přerušení probíhajících aktivit, prázdný strnulý pohled, někdy krátké stočení očí vzhůru. Pokud pacient hovoří, řeč se zpomalí nebo přeruší; pokud jde, ochromeně se zastaví; pokud jí, přestane žvýkat. Pacient obvykle nereaguje, když na něj ostatní mluví. U některých pacientů však naopak záchvaty přestanou, pokud na ně někdo promluví. Záchvaty trvají od několika sekund do půl minuty a vymizí většinou stejně rychle, jak začaly.

Interiktální EEG: Základní aktivita je obvykle normální s generalizovanými výboji pravidelných a symetrických SW nebo PSW komplexů.

Iktální EEG: Obvykle pravidelné a symetrické generalizované výboje 3 Hz, ale mohou to být i komplexy SW 2-4 Hz nebo PSW komplexy.
