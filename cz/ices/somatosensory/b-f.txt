( I.A.2.b - f )
#h Parciální simplexní záchvaty se speciálními senzorickými příznaky
- Speciální senzorické záchvaty zahrnují zrakové záchvaty od záblesků světel až po strukturované vizuální halucinace, které mohou zahrnovat i osoby nebo scény. Úroveň komplexity vjemu záleží na tom, zda jsou do záchvatu zapojeny pouze primární zrakové oblasti nebo i oblasti asociační.
- Podobně jako vizuální záchvaty mohou probíhat i sluchové záchvaty po celé stupnici od jednoduchých sluchových vjemů až po komplexní vjemy, například hudbu.
- Rovněž se mohou objevit čichové vjemy, obyčejně ve formě nepříjemných zápachů.
- Chuťové vjemy mohou být halucinacemi příjemných či nepříjemných chutí. Jejich charakter se mění od hrubých (slaný, kyselý, sladký, hořký) po velmi rafinované. Často jsou popisovány jako „kovové“.
- Závrativé příznaky zahrnují vjemy pádu do prostoru, vznášení se, rotační závrať v horizontální či vertikální rovině.
