#h Parciální simplexní záchvaty se somatosenzorickými příznaky
Somatosenzorické záchvaty vycházejí z těch oblastí kortexu, které slouží senzorické funkci a jsou obvykle popisovány jako pocity píchání, mravenčení, brnění nebo jako pocit necitlivosti. Příležitostně se objevuje porucha propriocepce nebo prostorového vnímání. Podobně jako motorické záchvaty se mohou i somatosenzorické záchvaty vyvíjet do komplexního parciálního nebo generalizovaného tonicko-klonického záchvatu.

#u Postiktální paréza (Toddova paréza)
Tato kategorie označuje přechodnou poruchu hybnosti, která se může vyskytnout po některých parciálních epileptických záchvatech s fokálními motorickými nebo somatosenzorickými projevy.  Postiktální paréza byla dříve považována za následek energetického vyčerpání v oblasti ložiska po skončení záchvatu, ale spíše jde o projev zvýšené inhibice v oblasti ložiska. To pak vysvětluje přítomnost postiktální parézy i po somatosenzorických záchvatech bez motorických projevů.
