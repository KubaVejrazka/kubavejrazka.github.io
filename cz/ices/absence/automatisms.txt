#h Absence s automatizmy
Komplexní pohyby objevující se během absence. Může jít o olizování rtů a polykání, mačkání šatů nebo i bezcílnou chůzi. Pokud se na pacienta promluví, může něco zamumlat nebo se otáčet na mluvčího, dotkneme-li se jej na těle, může si třít místo dotyku. Automatizmy jsou v některých případech jen nepatrné a při zběžném pohledu je okolí ani nezaznamená. Často se vyskytují smíšené formy absencí.
