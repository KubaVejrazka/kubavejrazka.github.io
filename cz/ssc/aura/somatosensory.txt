#h Somatosenzorická aura
Somatosenzorická aura se skládá z abnormálních somatosenzorických pocitů, většinou parestézií, které jsou omezeny na přesně definovanou část těla.

Jsou obyčejně popisovány jako brnění, mravenčení nebo trnutí. Pocity, které nejsou lokalizovatelné nebo se skládají jen z neurčitých pocitů jsou označeny jen jako aura. Somatosenzorická aura je výsledkem aktivace somatosenzorického kortexu (S I - area 1, 2, 3). Někdy pociťovaný postup somatosenzorické aury odráží šíření výbojové aktivity po somatosenzorickém kortexu. Aktivace suplementární senzomotorické arey nebo sekundární somatosenzorické oblasti (S II) může vést k rozsáhlým a také k oboustranným parestéziím, někdy i bolestem.
#imgs SenzitLat.png SenzitConvex.png
#u U tohoto typu záchvatu upřesnit, pokud lze, distribuci projevu:
- Levostranný
- Pravostranný
- Přesně lokalizovatelný na určitou část těla
- Bilaterální asymetrický
- Generalizovaný
- Axiální
