#h Paroxysmální událost
Jsou to záchvaty, u kterých po zhodnocení předpokládáme neepileptický původ.

Takové události jsou běžněji označovány jako „neepileptické záchvaty“ nebo „pseudozáchvaty“. Jejich původ může být somatický nebo psychogenní. Iktální EEG u těchto záchvatů nezobrazuje žádný z typických iktálních epileptických vzorců a může být v tomto případě použito k odlišení, zda je epizoda epileptickým záchvatem, nebo není. Neepileptické záchvaty jsou definovány jako opakující se paroxyzmální události, které napodobují epileptické záchvaty a které jsou jako tyto mylně diagnostikovány a léčeny.

#u Neepileptické záchvaty psychogenní disociativní mají typicky tyto znaky:
- Delší trvání, často i desítky minut.
- Závislé na situaci.
- Asynchronní, nepravidelné záškuby bez typického vývoje.
- Není stereotypní charakter.
- Nedochází k rozvoji postury.
- Zachované cílené reakce, zavřené oči, aktivní odpor při snaze je otevřít.
- Nevznikají ze skutečného spánku, někdy ale může jít o zdánlivý spánek.