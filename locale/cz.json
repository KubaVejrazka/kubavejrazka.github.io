{
  "name": "Atlas Epilepsie",
  "homename": "Atlas\nepileptických\nzáchvatů",
  "home": "Domů",
  "guide": "Návod",
  "warningtitle": "Upozornění:",
  "warningtext": "Tento Atlas je určen pouze ke vzdělávání zdravotnických pracovníků. Pro školení nezdravotnických osob podílejících se na péči o pacienty s epilepsií jej lze použít pouze s výslovným souhlasem autorů. Prezentující osoba zodpovídá za dodržení etických pravidel a zachování důvěrnosti použitých záznamů. Šíření Atlasu v laické veřejnosti je zakázané.\n\nDěkujeme všem pacientům za souhlas s použitím videozáznamů jejich záchvatů pro tento Atlas.",
  "loading": "Načítání",
  "videos": "Záznamy",

  "unavailable": "\nTATO SEKCE ATLASU V TUTO CHVÍLI NENÍ DOSTUPNÁ",

  "distribList": "Levostranný\nPravostranný\nPřesně lokalizovatelný na určitou část těla\nBilaterální asymetrický\nGeneralizovaný\nAxiální",
  "distribNote": "",

  "originList": "Levé\nPravé\nŘečově dominantní\nŘečově nedominantní",

  "ssc": "Semiologická klasifikace záchvatů - SSC",

  "epileptic": "Epileptický záchvat",
  "epilepticTitle": "Epileptický záchvat (neklasifikovatelný)",
  "epilepticDesc": "Tento termín lze použít výjimečně tehdy, jsme-li přesvědčeni, že epizoda má epileptický původ, ale nelze ji nijak blíže specifikovat. Synonymem je neklasifikovatelný epileptický záchvat.",

  "paroxysmal": "Paroxysmální událost",
  "paroxysmalDesc": "Jsou to záchvaty, u kterých po zhodnocení předpokládáme neepileptický původ.\n\nTakové události jsou běžněji označovány jako „neepileptické záchvaty“ nebo „pseudozáchvaty“. Jejich původ může být somatický nebo psychogenní. Iktální EEG u těchto záchvatů nezobrazuje žádný z typických iktálních epileptických vzorců a může být v tomto případě použito k odlišení, zda je epizoda epileptickým záchvatem, nebo není. Neepileptické záchvaty jsou definovány jako opakující se paroxyzmální události, které napodobují epileptické záchvaty a které jsou jako tyto mylně diagnostikovány a léčeny.\n\nNeepileptické záchvaty psychogenní disociativní mají typicky tyto znaky:",
  "paroxysmalList": "Delší trvání, často i desítky minut.\nZávislé na situaci.\nAsynchronní, nepravidelné záškuby bez typického vývoje.\nNení stereotypní charakter.\nNedochází k rozvoji postury.\nZachované cílené reakce, zavřené oči, aktivní odpor při snaze je otevřít.\nNevznikají ze skutečného spánku, někdy ale může jít o zdánlivý spánek.",

  "autonomic": "Vegetativní (autonomní) záchvat",
  "autonomicDesc": "Hlavním iktálním projevem vegetativních záchvatů je objektivizovaná alterace autonomní funkce.\n\nJsou to vzácně se vyskytující záchvaty, které mají většinou zřetelný iktální vzorec v EEG. Je při nich ovlivněn pouze autonomní systém a projevují se příznaky, jako např. tachykardie nebo iktální zblednutí. Takové záchvaty jsou dokumentovány buď pomocí polygrafického záznamu (EKG, měření krevního tlaku atd.), nebo přímou aspekcí, a jedině v takovém případě klasifikujeme epizodu jako vegetativní záchvat. Případy, kdy pacient udává pocity, které nejpravděpodobněji souvisí s alterací autonomních funkcí, ale které nejsou objektivně dokumentované, budou klasifikovány jako vegetativní aura. Autonomní záchvaty jsou vyvolány epileptickou aktivací kortikálních autonomních center.\n\nU tohoto typu záchvatu upřesnit, pokud lze, distribuci projevu:",

  "auraDesc": "Aura je charakterizována subjektivně pociťovanými iktálními vjemy, které mají senzorické, psychosenzorické nebo prožitkové rysy.\n\nO auře mluvíme, jestliže se během epileptického záchvatu vyskytují výlučně subjektivní vjemy, které nejsou doprovázeny objektivními projevy. Aura většinou bývá krátkého trvání (sekundy), výjimečně je delší (minuty). Může se vyskytovat izolovaně od jiných iktálních projevů, a pak má tendenci trvat déle. Většinou se však vyvíjí do jiného typu záchvatu v závislosti na vzorci šíření. Skutečný epileptický původ může být objektivizován nálezem iktálního korelátu v EEG během aury nebo v případě, kdy aura přejde do jiného typu záchvatu, většinou dialeptického nebo motorického.\n\nJsou popsány různé formy aury. Mnoho z nich (zraková, somatosenzorická, abdominální) poskytuje klinicky použitelnou lokalizační informaci o epileptogenní zóně, tedy oblasti, v níž záchvat začíná. V SSC jsou jednotlivé typy aury rozděleny do následujících podskupin. Pokud nelze určit dominantní charakter aury, pak ji označíme pouze jako aura.",

  "somatosensory": "Somatosenzorická aura",
  "somatosensoryDesc": "Somatosenzorická aura se skládá z abnormálních somatosenzorických pocitů, většinou parestézií, které jsou omezeny na přesně definovanou část těla.\n\nJsou obyčejně popisovány jako brnění, mravenčení nebo trnutí. Pocity, které nejsou lokalizovatelné nebo se skládají jen z neurčitých pocitů jsou označeny jen jako aura. Somatosenzorická aura je výsledkem aktivace somatosenzorického kortexu (S I - area 1, 2, 3). Někdy pociťovaný postup somatosenzorické aury odráží šíření výbojové aktivity po somatosenzorickém kortexu. Aktivace suplementární senzomotorické arey nebo sekundární somatosenzorické oblasti (S II) může vést k rozsáhlým a také k oboustranným parestéziím, někdy i bolestem.",

  "visual": "Zraková aura",
  "visualDesc": "Zrakové halucinace nebo iluze jsou jediným hlavním projevem nebo tvoří dominantní část aury.\n\nZrakové aury jsou obyčejně popisovány jako „záblesky“ nebo někdy jako „temné skvrny“ a jsou vyjádřením aktivace vizuálního kortexu epileptickým výbojem. Vizuální aury obvykle zasahují kontralaterální zrakové pole, ale někteří pacienti popisují zrakové fenomény přímo ve středu zorného pole. Iktální slepota může být odrazem zrakové aury, ale může se také objevit jako postiktální fenomén po jejím skončení. Často bývají zrakové halucinace nebo iluze spojeny s dalšími komplexními poruchami vnímání - s pocitem narušení známosti viděného či slyšeného, s komplexními zrakovými halucinacemi, jako je vidění objektů, zvířat a lidí nebo zkreslení jejich obrazu. Pak by měly být klasifikovány jako psychická aura. Špatně definovatelná alterace vidění, jako je např. rozmazané vidění bude zahrnuta mezi neklasifikovatelnou auru.\n\nZrakové aury jsou výsledkem aktivace zrakového kortexu (primární zraková oblast V I - area 17) a částí okolního kortexu (sekundární zraková oblast V II - area 18, 19).",

  "auditory": "Sluchová aura",
  "auditoryDesc": "Izolované sluchové halucinace nebo iluze tvoří dominantní část aury.\n\nSluchové aury se skládají ze sluchových halucinací a jsou obyčejně popisovány jako „zvuky“. Sluchové halucinace nebo iluze se často vyskytují společně s jinými komplexními poruchami vnímání - s pocitem již viděného, slyšeného, s komplexními zrakovými halucinacemi či iluzemi. Jsou klasifikovány jako sluchová aura pouze tehdy, jsou-li sluchové vjemy dominantní. Jinak budou tyto komplexní poruchy vnímání klasifikovány jako psychická aura.\n\nSluchové aury pravděpodobně pocházejí z výbojové aktivace Heschlových závitů (primární sluchová korová oblast A I - area 41, 42). Občas se vyskytují komplexní sluchové halucinace, jako např. hlasy nebo melodie, ty jsou přisuzovány aktivaci temporálního asociačního neokortexu (sekundární sluchová korová oblast A II - area 22).",

  "olfactory": "Čichová aura",
  "olfactoryDesc": "Vnímání pachu jako epileptický fenomén tvoří dominantní část aury.\n\nČichová aura je relativně vzácná. Pacienti obyčejně popisují svůj vjem jako zvláštní nepříjemný pach, tzv. unciformní krize. Podobně jako zrakové a sluchové pseudohalucinace nebo iluze mohou být čichové aury spojeny s dalšími komplexními poruchami vnímání. Pak budou klasifikovány jako psychická aura. Čichová aura je zřejmě vyjádřením epileptické aktivace gyrus rectus.",

  "gustatory": "Chuťová aura",
  "gustatoryDesc": "Vnímání chuti jako epileptický fenomén tvoří dominantní část aury.\n\nChuťové aury jsou relativně vzácné. Termín se týká vnímání chuti, kterou je často obtížné popsat a která může být vnímána jako nepříjemná. Chuťový vjem může být spojen s jinou komplexní poruchou vnímání, takovou auru pak označíme jako psychickou.",

  "autonomicAura": "Vegetativní (autonomní) aura",
  "autonomicAuraDesc": "Pocity alterace vegetativních funkcí, které jsou velmi pravděpodobně vyjádřením epileptické aktivace kortikálních autonomních center.\n\nAutonomní aura se může projevit např. pocitem bušení srdce, dušnosti, návalu horka nebo opocení. Tyto symptomy mohou být klasifikovány jako vegetativní aura jen tehdy, jsou-li pociťovány pouze pacientem. Autonomní alterace objektivizovaná polygrafickým záznamem (tachykardie, změna krevního tlaku atd.) nebo přímou aspekcí (mydriáza, pocení, zrudnutí, piloerekce atd.) budou klasifikovány jako autonomní záchvat, pokud budou jeho dominantním projevem. Často je během záchvatu nebo v jeho začátku pozorována tachykardie. Objevuje se tak často, že může být použita i jako metoda pro detekci záchvatů. Nicméně nejčastěji se na začátku záchvatů tachykardie vyskytuje reaktivně. Většinou se jedná o emocionální odpověď na první příznaky záchvatu. Typickým příkladem je pacient prožívající psychickou auru ve formě úzkosti, který pak reflexně reaguje tachykardií, mydriázou a opocením. Podobná reakce může být podmíněna i strachem z toho, že se záchvat právě rozvíjí. Takové reakce nemohou být klasifikovány jako autonomní aura. Izolované autonomní vjemy bez vyvolání jiných projevů záchvatu lze vyvolat stimulací frontobazálních oblastí a přední části gyrus cinguli.",

  "abdominal": "Abdominální aura",
  "abdominalDesc": "Pocit v oblasti břicha jako epileptický fenomén tvoří dominantní část aury.\n\nAbdominální aury jsou pacientem popisovány jako nepříjemné pocity s maximem v oblasti žaludku (epigastria). Vyskytují se často s dalšími autonomními symptomy, jako je nauzea apod. Některé z těchto příznaků jsou pravděpodobně spojeny se zvýšením abdominální peristaltiky. V jiných případech mohou být způsobeny epileptickou aktivací viscero-abdominální kortikální oblasti. Nezávisle na své patogenezi je abdominální aura velmi těsně spjata s epilepsií temporálního laloku, a je proto užitečné klasifikovat ji zvlášť mimo ostatní autonomní aury. Je pravděpodobně způsobena epileptickou aktivací inzuly.",

  "psychic": "Psychická aura",
  "psychicDesc": "Skládá se z komplexních halucinací a iluzí, které často současně postihují různé smysly.\n\nPsychické aury jsou zvláštní pocity, kdy pacient vnímá vnitřní nebo vnější svět v pozměněné podobě. Do této kategorie patří typicky uváděné aury, jako jsou narušení pocitu známosti, pocity již prožitého, viděného atd. Tyto aury jsou charakterizovány pocitem, že objekty, situace nebo události jsou prožívány jako dobře známé, nebo naopak cizí, ačkoli pacient chápe, že jsou nereálné a neobvyklé. Také se mohou vyskytovat iluze s pocitem, že se objekty objevují v dálce nebo ve změněné velikosti (makropsie, mikropsie). Často pacient uvádí jako součást takové aury pocit úzkosti nebo strachu.\nPsychické aury nejpravděpodobněji vznikají při aktivaci temporálního asociačního neokortexu.",

  "motor": "Motorický záchvat",
  "motorDesc": "Motorické záchvaty jsou charakterizovány dominancí pohybových projevů.\n\nMotorické projevy během epileptických záchvatů jsou pro určité typy záchvatů charakteristické. Při některých jsou to nepřirozené pohyby a pozice těla odlišné od fyziologických pohybů pro jejich nepřirozenou rychlost, časovou následnost nebo posturu (např. klonus, dystonie atd.). U jiných záchvatů je to komplexní motorická aktivita podobná fyziologickým pohybovým vzorcům, která se ale objevuje v neadekvátní situaci (např. automatizmy).\n\nU tohoto typu záchvatu upřesnit, pokud lze, distribuci projevu:",

  "simple": "Simplexní motorický záchvat",
  "simpleDesc": "Simplexní motorické záchvaty jsou charakterizované jednoduchými motorickými fenomény, většinou nepřirozenými pohyby. Výrazem simplexní je zde vyjádřena relativní jednoduchost pohybového vzorce, nikoli úroveň zachování vědomí.\n\nMohou být vyvolány elektrickou stimulací primární nebo suplementární motorické oblasti.\n\nU tohoto typu záchvatu upřesnit, pokud lze, distribuci projevu:",

  "myoclonic": "Myoklonický záchvat",
  "myoclonicDesc": "Myoklonické záchvaty se skládají z náhlých svalových záškubů krátkého trvání (do 200-400 ms), které se rytmicky neopakují.\n\nMohou být bilaterální nebo též jednostranné. Generalizované myoklonické záchvaty se často vyskytují u pacientů se syndromem Lennox-Gastaut, kteří typicky mívají několik různých typů záchvatů současně, např. dialeptické záchvaty, astatické záchvaty, generalizované tonicko-klonické záchvaty i různé typy záchvatů fokálních. Generalizované myoklonické záchvaty, které dominantně postihují ramena a proximální část paží, jsou typické pro pacienty s juvenilní myoklonickou epilepsií (JME). V EEG jsou tyto arytmické záškuby doprovázeny většinou výboji izolovaných nebo mnohočetných hrotů jako vyjádření výbojové aktivace motorického kortexu.\n\nU tohoto typu záchvatu upřesnit, pokud lze, distribuci projevu:",

  "tonic": "Tonický záchvat",
  "tonicDesc": "Tonické záchvaty jsou charakterizovány trvalou kontrakcí (většinou trvající déle než 3 s) jedné nebo více svalových skupin vedoucí k tonické postuře.\n\nTonické záchvaty postihují svalové skupiny buď izolovaně, nebo na obou stranách těla současně, a to symetricky nebo asymetricky. Tonické záchvaty jednostranné nebo bilaterální asymetrické se vyskytují u pacientů s fokální epilepsií a vědomí nemusí být u těchto záchvatů postiženo. Vědomí je porušeno u generalizovaných tonických záchvatů, které jsou typické pro pacienty se syndromem Lennox-Gastaut (LGS).\nPůvod generalizovaných tonických záchvatů zatím není objasněn. U pacientů s LGS se předpokládá účast retikulární formace kmene a thalamu. Fokální tonické záchvaty nejpravděpodobněji vycházejí z kortikálních motorických oblastí - primární a sekundární senzomotorické oblasti, asymetrické tonické pak ze suplementární senzomotorické oblasti.\n\nU tohoto typu záchvatu upřesnit, pokud lze, distribuci projevu:",

  "epilepticSpasm": "Epileptické spazmy",
  "epilepticSpasmDesc": "Termín je užíván k označení svalové kontrakce různého trvání, jež dominantně postihuje axiální svalstvo.\n\nEpileptické spazmy jsou typické pro děti s Westovým syndromem a jsou klasicky nazývány infantilními spazmy. Projevují se krátkými myoklonickými záškuby nebo delšími záchvaty se symetrickou tonickou posturou a mohou se i u jednoho pacienta záchvat od záchvatu lišit. Svalové kontrakce postihují převážně proximální a axiální svalové skupiny a typicky vedou ke flexi šíje, dolních končetin a k abdukci obou paží. Podobají se tak \"saalamové postuře\" a byly historicky nazývány \"saalamové křeče\", dalším historicky užívaným termínem pro tento typ záchvatu je výraz \"bleskové křeče\". Epileptické spazmy obyčejně trvají 2-10 sec a často se objevují v sériích.\nPacienti s epileptickými spazmy a Westovým syndromem mají typický interiktální EEG nález charakterizovaný hypsarytmií. Iktální EEG se pak vyznačuje elektrodekrementem.\n\nU tohoto typu záchvatu upřesnit, pokud lze, distribuci projevu:",

  "clonic": "Klonický záchvat",
  "clonicDesc": "Klonické záchvaty sestávají z více či méně pravidelných opakujících se krátkých kontrakcí různých svalových skupin s frekvencí mezi 0,2-5 Hz.\n\nFokální klonické záchvaty nejčastěji postihují distální segmenty končetin nebo obličej. Obecně jsou vyjádřením epileptické aktivace primární motorické nebo premotorické oblasti. Klonická aktivita se může šířit od distální k proximální části končetiny, čímž se odráží její šíření v somatotopicky přísně organizovaném primárním motorickém kortexu. Elektrická stimulace suplementární senzomotorické arey může také vzácně vyvolat distální klonické pohyby. Jednostranné klonické záchvaty se typicky vyskytují v časné fázi záchvatu u pacientů s frontální epilepsií, ale mohou být také výsledkem šíření záchvatové aktivity z parieto-okcipitální nebo temporální oblasti. Vědomí je obyčejně zachováno na začátku jednostranného klonického záchvatu. Generalizované klonické záchvaty doprovází většinou porucha vědomí, vzácně jsou však popsány i záchvaty se zachovaným vědomím. Pravidlem je, že v EEG se při generalizovaných klonických záchvatech objevují epileptické výboje, které korelují se svalovými záškuby, aktivita pozadí mezi výboji je difuzně oploštěná.\n\nU tohoto typu záchvatu upřesnit, pokud lze, distribuci projevu:",

  "tonicClonic": "Tonicko-klonický záchvat",
  "tonicClonicDesc": "Tonicko-klonické záchvaty jsou charakterizovány typickou posloupností tonické kontrakce celého těla plynule přecházející do fáze s klonickými kontrakcemi.\n\nVýraz \"grand mal\" je již klasicky vžitým synonymem pro generalizovaný tonicko-klonický záchvat, který je hlavním představitelem v této skupině záchvatů. Na počátku takového záchvatu se objevuje tonická postura všech končetin, která později přechází do rytmických záškubů, jejichž frekvence postupně zpomaluje se současně se zvyšující amplitudou. Porucha vědomí nastupuje vždy již v tonické fázi. Generalizované tonicko-klonické záchvaty se mohou vyskytovat u generalizovaných i fokálních epileptických syndromů.\nV EEG se během tonické fáze zobrazuje generalizovaná rychlá nízkovoltážní aktivita s narůstající amplitudou, která přechází ve fázi klonických záškubů do obrazu generalizovaných rytmických výbojů hrotů střídajících se s fázemi oploštění. Fokální motorické záchvaty s tonicko-klonickým vývojem jsou málo časté, protože paroxyzmální aktivita v primární motorické oblasti přechází většinou do klonického (nikoli tonického) záchvatu. Výjimkou jsou tonické záchvaty, které se šíří do suplementární senzomotorické oblasti, u nichž následují po počáteční tonické fázi klonické záškuby jednostranné nebo bilaterální.",

  "versive": "Verzivní záchvat",
  "versiveDesc": "Během těchto záchvatů má pacient buď jen konjugovaný pohyb očí, nebo stáčí i hlavu a někdy celé tělo k jedné straně. Pouze pohyb, který je dotažený do krajní polohy, přetrvávající, nucený a nepřirozený, může být klasifikován jako verze.\n\nPočáteční laterální deviace očí může být sakadická a progresivně se vyvíjet v pohyb tonický. Poté, co oči dosáhnou krajní laterální pozice, může následovat verze hlavy a často i trupu. Ta může být podobně jako u očí zpočátku sakadická s klonickými laterálními pohyby hlavy nebo těla. Během verze se brada často pohybuje nejen laterálně, ale i vzhůru, což vede k nepřirozené pozici očí a hlavy. Někdy se pacient může otočit i o více než 360 stupňů.\nJe pravděpodobné, že tyto záchvaty jsou vyjádřením epileptické aktivace frontálního okohybného pole kontralaterálně ke straně verze. Šíření záchvatů z jiných oblastí do tohoto pole může vést rovněž k verzivnímu záchvatu. Od verze je nutné odlišit netonickou deviaci hlavy ke straně, která směřuje např. u záchvatů z temporálního laloku častěji ipsilaterálně. Takový pohyb ale nesplňuje kritéria pro verzi, tedy není nucený, přetrvávající, do krajní polohy dotažený a nepřirozený.\n\nU tohoto typu záchvatu upřesnit, pokud lze, distribuci projevu:",

  "complex": "Komplexní motorický záchvat",
  "complexDesc": "Komplexní motorické záchvaty jsou charakterizované komplexními pohybovými vzorci - automatizmy, které simulují přirozené pohyby, ale objevují se v neadekvátní situaci.\n\nJsou rozděleny do dalších tří typů podle dominujícího motorického projevu. Výrazem komplexní je zde vyjádřena relativní složitost (komplexita) pohybového vzorce, nikoli úroveň poruchy vědomí.\n\nU tohoto typu záchvatu určit, pokud lze, jeho původ v hemisféře:",

  "hypermotor": "Hypermotorický záchvat",
  "hypermotorDesc": "Hypermotorické záchvaty charakterizuje komplexní posloupnost pohybů, která postihuje zejména trup a proximální svalstvo končetin. Tyto pohyby jsou často nucené, vypadají bizarně a jsou prováděny ve velké rychlosti.\n\nVědomí může být zachováno. Záchvat často trvá méně než jednu minutu. Komplexní motorické příznaky imitují normální pohyby, které jsou ale v dané situaci neadekvátní a obyčejně postrádají smysl. Často se pohyby stereotypně opakují a vytvářejí dojem činnosti, např. šlapání.\nTento typ záchvatů se častěji vyskytuje u pacientů s epilepsií frontální. Nicméně i šíření epileptické aktivity do frontálního laloku nebo suplementární senzomotorické oblasti může vést k obrazu hypermotorického záchvatu. Interiktální EEG záznamy jsou u těchto pacientů často chudé, iktální EEG se většinou vyznačuje atenuací s převládajícími svalovými a pohybovými artefakty. Negativní nález na EEG a bizarní vzhled těchto záchvatů při zachovaném vědomí může vést někdy i k chybné diagnóze neepileptických záchvatů psychogenních.\n\nU tohoto typu záchvatu určit, pokud lze, jeho původ v hemisféře:",

  "automotor": "Automotorický záchvat",
  "automotorDesc": "Hlavní projevem záchvatů jsou automatizmy postihující distální segmenty rukou, ústa a jazyk.\n\nTypickým projevem při těchto záchvatech jsou oroalimentární automatizmy jako žvýkání, polykání a mlaskání, dále automatizmy rukou, jako je osahávání nebo chytání. Tento typ záchvatů se klasicky vyskytuje u pacientů s epilepsií temporální a v podobném smyslu se tradičně používá pojem „psychomotorický záchvat“. Na začátku automotorických záchvatů se může objevit nehybnost nebo záraz v činnosti a teprve s latencí následují typické automatizmy. Vědomí je většinou během těchto záchvatů porušeno a pacient si na záchvat nepamatuje. Výjimkou mohou být záchvaty u pacientů s temporální epilepsií v řečově nedominantní hemisféře (viz Automatizmy při zachované schopnosti reagovat).\nAutomotorické záchvaty mohou být také výsledkem šíření záchvatu z jiné oblasti do některého z temporálních laloků. V těchto případech je automotorický záchvat často předcházen jiným typem záchvatu.\nVýsledky elektrické stimulace kortexu nasvědčují tomu, že epileptická aktivace přední části gyrus cinguli vyvolá distální automatizmy končetin. Je také zvažována teorie, zda pocity nebo vjemy spojené s epileptickými výboji nejsou samy o sobě příčinou automatizmů, např. oroalimentární automatizmy by mohly být reakcí na chuťovou auru nebo pohybové automatizmy reakcí na prožívání strachu při auře.\n\nU tohoto typu záchvatu určit, pokud lze, jeho původ v hemisféře:",

  "gelastic": "Gelastický záchvat",
  "gelasticDesc": "Hlavním rysem těchto záchvatů je iktální smích. Ten je ale obvykle pouze stereotypní karikaturou normálního smíchu.\n\nGelastické záchvaty mohou být předcházeny nebo následovány jinými typy záchvatů. Ale pouze záchvaty, ve kterých je dominantním iktálním příznakem smích, mohou být klasifikovány jako gelastické.\nČasto se vyskytují u pacientů s hypotalamickou ložiskovou lézí, typicky u hypotalamického hamartomu, a proto jsou tyto záchvaty klasifikovány odděleně.",

  "dialeptic": "Dialeptický záchvat",
  "dialepticDesc": "Dominantním iktálním projevem je porucha vědomí a je přítomna aspoň částečná amnézie na záchvat. Nezávisí na iktálním nebo interiktálním EEG nálezu.\n\nTyto záchvaty charakterizuje epizoda s poruchou vědomí, během níž není pacient vůbec schopen reagovat na vnější podněty nebo na ně reaguje jen v omezené míře. Dialeptické záchvaty musí doprovázet aspoň částečná amnézie. Pokud by si pacient zpětně vybavoval jiné příznaky záchvatu, které vedly k tomu, že nereagoval na vnější podněty, není možné takový klasifikovat záchvat jako dialeptický. Tak by tomu bylo např. v případě, kdy pacient prožívá intenzivní psychickou auru a přitom zdánlivě nereaguje, ale posléze si vybavuje detaily z tohoto období.\n\nZačátek a konec dialeptických záchvatů je obvykle náhlý. Motorická aktivita je během záchvatu redukována na minimum, ale někdy se vyskytují drobné myoklonické záškuby zvláště v oblasti očních víček, periorálně nebo i v oblasti ramen. V případě dialeptického záchvatu však tyto projevy nejsou dominantní. Jestliže je motorická aktivita více vyjádřena, pak je záchvat klasifikován jako motorický.\n\nDialeptické záchvaty se mohou vyskytovat u generalizovaných i fokálních epilepsií a pod tento pojem jsou tak zahrnuty záchvaty nazývané dosud jako absence, atypické absence, frontální absence, temporální pseudoabsence apod.\n\nU tohoto typu záchvatu určit, pokud lze, jeho původ v hemisféře:",

  "typicalDialeptic": "Typický dialeptický záchvat",
  "typicalDialepticDesc": "Jsou to krátké epizody s náhlým začátkem a koncem, které bývají sdruženy jen s minimálními motorickými projevy (mrkání, nevýrazné záškuby, nevýznamné pohyby rukou).\n\nTypické dialeptické záchvaty jsou charakteristické pro idiopatickou generalizovanou epilepsii s absencemi (CAE, JAE) a jsou tradičně nazývány absence. Jsou snadno provokovatelné hyperventilací a méně často i fotostimulací. Na základě sdružení s dalšími klinickými znaky bylo v minulosti navrženo jejich další členění. Pacienti se syndromem Lennox-Gastaut mají také dialeptické záchvaty, obvykle delšího trvání, nicméně klinicky obtížně odlišitelné od typických dialeptických záchvatů. Tyto záchvaty bývají klasicky nazývány atypické absence a jsou provázeny charakteristickým EEG nálezem - pomalými SW komplexy 2,5 Hz.\n\nU tohoto typu záchvatu určit, pokud lze, jeho původ v hemisféře:",

  "special": "Speciální záchvat",
  "specialDesc": "Speciální záchvaty zahrnují záchvaty charakterizované „negativními“ znaky. Mají „inhibiční“ vliv na motorickou nebo kognitivní aktivitu.\nJsou to takové typy záchvatů, které nemohly být zařazeny mezi výše uvedené, protože jejich symptomatologie je odlišná.",

  "atonic": "Atonický záchvat",
  "atonicDesc": "Atonické záchvaty jsou charakterizovány náhlou ztrátou svalového tonu, která vede k poklesu hlavy nebo části těla, případně k pádu („head drops“, „drop attacks“).\n\nAtonické záchvaty jsou často předcházeny myoklonickým záškubem s propulzí nebo retropulzí těla. Tito pacienti pak mají více zraňujících  pádů, než kdyby padali pouze atonicky. Atonické záchvaty jsou časté u pacientů, kteří mají i generalizované tonické záchvaty, např. při syndromu Lennox-Gastaut. Iktální EEG při takových záchvatech pravidelně zobrazuje generalizované epileptické výboje nebo elektrodekrement - nízkovoltážní rychlou aktivitu.\n\nAtonické záchvaty jsou většinou generalizované. Nicméně byla popsána i fokální atonie postihující pouze část těla jako „iktální paréza“ nebo „inhibiční záchvat“. Někdy může být obtížné odlišit fokální atonický záchvat od postiktální Toddovy parézy nebo parézy neepileptické, např. při migréně nebo v rámci tranzientní ischemické ataky. Patogeneze atonických záchvatů ještě nebyla dostatečně objasněna. Jsou pravděpodobně zapříčiněny epileptickou aktivací negativní motorické arey. Nicméně atonické záchvaty mohou být také výsledkem aktivace inhibičních center mozkového kmene, např. nucleus reticularis gigantocellularis cestou rychlého kortiko-retikulo-spinálního systému.\n\nU tohoto typu záchvatu upřesnit, pokud lze, distribuci projevu:",

  "astatic": "Astatický záchvat",
  "astaticDesc": "Astatické záchvaty jsou charakterizovány epileptickými pády.\n\nEpileptické pády mohou vznikat jako následek atonických, myoklonických nebo tonických záchvatů. Polygrafické studie ukazují, že častou příčinou pádu je záchvat tonický. Méně často je pád zapříčiněn ztrátou svalového tonu. I myoklonické záchvaty vedou někdy ke ztrátě stability a pád je způsoben atonií, která se vyskytne ihned po iniciálním myoklonickém záškubu. U většiny pacientů však polygrafické studie nejsou dostupné a patogeneze pádu tak zůstává neobjasněna. V těchto případech se zdá užitečné nazývat pády astatickými záchvaty. Jestliže je patogeneze epileptického pádu přesně objasněna, může pak být takový záchvat pojmenován v souladu s ní jako např. tonický nebo atonický záchvat.",

  "hypomotor": "Hypomotorický záchvat",
  "hypomotorDesc": "Dominantní klinickou manifestací záchvatu je výrazná redukce nebo úplné vymizení motorické aktivity, aniž přitom lze otestovat úroveň vědomí.\n\nO takových záchvatech mluvíme pouze v případě, kdy není možné otestovat úroveň vědomí pacienta v průběhu nebo po skončení záchvatu, např. u novorozenců a těžce mentálně retardovaných pacientů. S největší pravděpodobností mají tito pacienti iktální poruchu vědomí, ale mechanizmus vyvolávající vymizení motorické aktivity může být někdy odlišný. Vymizení pohybů při zachovaném vědomí může být např. reakcí na auru nebo vyjádřením neschopnosti se pohybovat podobně jako u záchvatů akinetických. Hypomotorické záchvaty se mohou vyskytovat u fokálních i generalizovaných epilepsií.\n\nU tohoto typu záchvatu určit, pokud lze, jeho původ v hemisféře:",

  "akinetic": "Akinetický záchvat",
  "akineticDesc": "Akinetické záchvaty jsou charakterizovány neschopností vykonávat volné pohyby. Vědomí během tohoto typu záchvatu není porušeno.\n\nTyto záchvaty jsou považovány za „negativní“ komplexní motorické záchvaty. Svalový tonus je při nich také často snížen, ale dominantním rysem záchvatu je akinéze. Neschopnost započít a pokračovat ve volních pohybech může postihnout celé tělo nebo jen jeho část. Takové záchvaty pravděpodobně vznikají následkem epileptické aktivace tzv. negativních motorických oblastí, které byly identifikovány přímou elektrickou kortikální stimulací ve frontálním laloku v oblasti meziální a v gyrus frontalis inferior.\n\nU tohoto typu záchvatu upřesnit, pokud lze, distribuci projevu:",

  "negativeMyoclonic": "Negativní myoklonický záchvat",
  "negativeMyoclonicDesc": "Vznikají při krátkém přerušení tonické svalové aktivity následkem epileptického výboje.\n\nJsou také označovány jako epileptický negativní myoklonus. Krátké přerušení svalové aktivity vede k náhlému pohybu, který je podobný záškubu myoklonickému. Patogeneze pohybu spočívá ale v krátké ztrátě svalového tonu, nikoli ve svalové aktivaci charakteristické pro záchvat myoklonický.\nZáchvaty se skládají z krátké fáze (cca 30-400 ms) svalové atonie, která je předcházena epileptickým výbojem v centrální oblasti (cca 20-30 ms). Záchvat je klinicky vyjádřen pouze během svalové aktivity, a nemůže se tedy objevit v klidovém stavu. Byly popsány generalizované i fokální negativní myoklonické záchvaty. Dokladem o tom, že tyto záchvaty jsou zapříčiněny náhlou inhibicí tonické inervace motorických neuronů, je zobrazení „silent“ periody v EMG.\nOblasti kortexu způsobující negativní myoklonické záchvaty zatím nejsou přesně definovány. Předpokládá se epileptický výboj v oblasti primárního senzomotorického kortexu.\n\nU tohoto typu záchvatu upřesnit, pokud lze, distribuci projevu:",

  "aphasic": "Záchvat s afázií",
  "aphasicDesc": "Pro tyto záchvaty je charakteristická neschopnost mluvit nebo rozumět řeči během záchvatu. Vědomí je přitom zachováno.\n\nZáchvaty s afázií nejpravděpodobněji odrážejí epileptickou aktivaci korových řečových center (Brocovo - area 44,45 a Wernickeovo - area 22).\n\nU tohoto typu záchvatu určit, pokud lze, jeho původ v hemisféře:",

  "ices": "Mezinárodní klasifikace epileptických záchvatů - ICES, 1981",

  "partial": "I. Parciální záchvaty",
  "partialTitle": "I. Parciální (fokální, lokalizovatelné) záchvaty",
  "partialDesc": "Parciální záchvaty jsou takové, u nichž počáteční klinické projevy a/nebo EEG změny naznačují korovou aktivaci omezenou na část jedné mozkové hemisféry. Parciální záchvat je primárně dále klasifikován na základě toho, zda došlo k poruše vědomí v průběhu záchvatu či nikoliv.  Když vědomí narušeno nebylo, záchvat se klasifikuje jako parciální simplexní (parciální s elementární symptomatologií). Došlo-li k narušení vědomí, záchvat se klasifikuje jako parciální komplexní (parciální s komplexní symptomatologií). Porucha vědomí může být iniciálním klinickým příznakem nebo se simplexní parciální záchvat může rozvinout do komplexního parciálního. U pacientů se mohou objevit změny v chování (automatizmy). Parciální záchvat nemusí skončit, ale namísto toho se může rozvinout do generalizovaného motorického záchvatu. Porucha vědomí je definována jako neschopnost reagovat normálním způsobem na vnější podněty a je typicky doprovázena amnézií na toto období. V tomto kontextu je neschopnost reagovat nutno odlišit od situace, kdy pacient nereaguje v důsledku poruchy hybnosti, afázie nebo apraxie.\nPředpokládá se, že simplexní parciální záchvaty obvykle zasahují jednu z mozkových hemisfér a pouze vzácně zasahují obě; komplexní parciální záchvaty však často zasahují obě mozkové hemisféry.",

  "generalized": "II. Generalizované záchvaty",
  "generalizedDesc": "Generalizované záchvaty jsou takové, u nichž první klinické změny naznačují počáteční zapojení obou hemisfér. Vědomí může být narušeno a tato porucha může být počátečním projevem. Motorické manifestace jsou bilaterální. Iktální EEG vzorce jsou od počátku bilaterální.",

  "unclassified": "III. Neklasifikované epileptické záchvaty",
  "unclassifiedDesc": "Tato kategorie zahrnuje všechny záchvaty, které nelze klasifikovat kvůli nedostatečným nebo neúplným údajům. Zahrnuje také některé záchvaty, které svou povahou nezapadají do výše uvedených kategorií. Mnoho záchvatů objevujících se v kojeneckém věku (např. rytmické pohyby očí, žvýkání, plovací pohyby, chvění se) bude spadat do této kategorie, dokud další zkušenosti získané při video-EEG monitorování nedovolí jejich dílčí zařazení v rámci exaktní klasifikace.",

  "simplePartial": "I.A. Parciální simplexní",
  "simplePartialTitle": "I.A. Parciální záchvaty simplexní (s elementární symptomatologií)",
  "simplePartialDesc": "Parciální záchvaty jsou takové, u nichž počáteční klinické projevy a/nebo EEG změny naznačují korovou aktivaci omezenou na část jedné mozkové hemisféry. Záchvat se klasifikuje jako simplexní parciální, pokud v jeho průběhu nedošlo k porušení vědomí. Došlo-li k alteraci vědomí, záchvat se klasifikuje jako komplexní parciální. Simplexní parciální záchvat se může rozvinout do komplexního parciálního nebo generalizovaného motorického záchvatu.\nPředpokládá se, že simplexní parciální záchvaty obvykle zasahují jednu z mozkových hemisfér a pouze vzácně zasahují obě současně.\n\nEEG: Interiktálně ložiskové výboje ostrých vln nebo hrotů, může být ale i normální nález. Iktálně různé vzorce, ale může být i bez korelátu na skalpu.",

  "motorSigns": "I.A.1. S motorickými příznaky",
  "motorSignsTitle": "I.A.1. Parciální simplexní záchvaty s motorickými projevy",
  "motorSignsDesc": "Jakákoliv část těla může být zasažena fokální záchvatovou aktivitou v závislosti na místě původu záchvatu v primární motorické oblasti. Fokální motorické záchvaty mohou zůstat přísně fokální nebo se mohou šířit do sousedních kortikálních oblastí a vést tak k následnému zapojení jiných částí těla. Záchvat je poté popisován jako jacksonský. Vědomí je obvykle zachováno, ale epileptická aktivita se může rozšířit do těch struktur, jejichž účast povede ke ztrátě vědomí a/nebo generalizovaným konvulzím. Jiné fokální motorické záchvaty mohou být verzivní s tonickým stáčením očí, hlavy nebo celého těla na jednu stranu. Je-li postižena řeč, projeví se to buď její zástavou, nebo vokalizací. Někdy lze pozorovat částečnou dysfázii ve formě epileptické palilalie s nedobrovolným opakováním slabik nebo frází.\n\nPo skončení fokálního motorického záchvatu může vzniknout lokalizovaná paréza. Ta se klasicky označuje jako Toddova paréza a může trvat v rozmezí několika minut až hodin.\nJe-li aktivita fokálního motorického záchvatu nepřetržitá, označuje se záchvat jako epilepsia parcialis continua.\n\nEpilepsia parcialis continua\nPod tímto jménem byly popisovány případy jednoduchých parciálních záchvatů s fokálními motorickými příznaky bez šíření, obvykle tvořené klonickými záškuby, které přetrvávají s jen malými nebo žádnými přestávkami po celé hodiny nebo dny. Vědomí je obvykle zachováno.\n\nDělení:",
  "motorSignsList": "I.A.1.a. - Fokální bez šíření\nI.A.1.b. - Fokální s šířením (Jacksonské)\nI.A.1.c. - Verzivní\nI.A.1.d. - Posturální\nI.A.1.e. - Fonační (vokalizace nebo zástava řeči)",

  "somatosensoryOrSpecial": "I.A.2. Se somatosenzorickými nebo speciálními senzorickými příznaky",
  "somatosensoryOrSpecialTitle": "I.A.2. Parciální simplexní záchvaty se somatosenzorickými nebo speciálními senzorickými příznaky",
  "somatosensoryOrSpecialDesc": "Dělení:",
  "somatosensoryOrSpecialList": "I.A.2.a. - Somatosenzorické\nI.A.2.b. - Zrakové\nI.A.2.c. - Sluchové\nI.A.2.d. - Čichové\nI.A.2.e. - Chuťové\nI.A.2.f. - Závrativé",

  "autonomySymptoms": "I.A.3. S autonomními symptomy nebo projevy",
  "autonomySymptomsTitle": "I.A.3. Parciální simplexní záchvaty s autonomními příznaky",
  "autonomySymptomsDesc": "Vyskytuje se například zvracení, bledost, nucení na stolici, pocení, piloerekce, rozšíření zornic, borborygmí a inkontinence.",

  "anatomical": "Anatomická klasifikace",
  "anatomicalTitle": "Anatomická klasifikace záchvatů",
  "anatomicalDesc": "Modifikováno podle Mezinárodní klasifikace epilepsií a epileptických syndromů, vydané ILAE 1989\n(Commission on Classification and Terminology of the International League Against Epilepsy. Proposal for revised classification of epilepsy and epilepsy syndromes. Epilepsia 1989, 30:389-399)",

  "lat": "Lateralizační příznaky",
  "latTitle": "Iktální a postiktální lateralizační příznaky",
  "latDesc": "Iktální a postiktální lateralizační příznaky pomáhají určit hemisféru, ve které záchvat vzniká."
}
